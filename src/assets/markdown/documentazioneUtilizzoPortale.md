

# 1. Introduzione
Il D. M. 21 ottobre 2020 del Ministero dell’economia e delle finanze ha definito le modalità di versamento unificato, per le annualità 2021 e seguenti, della tassa sui rifiuti (TARI), della tariffa corrispettiva e del tributo per l'esercizio delle funzioni di tutela, protezione e igiene dell'ambiente (TEFA) mediante la piattaforma pagoPA.

In considerazione di quanto stabilito da tale provvedimento, PagoPA spa ha introdotto una nuova modalità di pagamento “multi-beneficiario” per il versamento automatico delle somme ai rispettivi Enti impositori - Comuni per la TARI e Province/Città Metropolitane per il TEFA.

Per gli approfondimenti, è possibile consultare il [Comunicato 8 marzo 2021](https://www.finanze.gov.it/it/inevidenza/Comunicato-8-marzo-2021-Pagamento-TARI-TEFA-mediante-lutilizzo-della-piattaforma-pagoPA-D.M.-21-ottobre-2020/) del Dipartimento delle Finanze

Il presente documento illustra le modalità di funzionamento della piattaforma messa a disposizione degli Enti da PagoPA spa, per l'incasso congiunto delle entrate TARI-TEFA (soluzione in sussidiarietà offerta da PagoPA Spa prevista nell’allegato A del D.M. 21 ottobre 2020).

# 2. Funzionalità

Il portale messo a disposizione da PagoPA come soluzione in sussidiarietà presenta le seguenti funzionalità:

 - accesso attraverso autenticazione
 - configurazione del tributo
 - inserimento e caricamento delle posizioni debitorie
 - generazione degli avvisi pagoPA
 - successiva postalizzazione degli avvisi pagoPA a cura dei singoli Comuni
 - monitor per la gestione della posizione debitoria

# 3. Accesso

L’accesso alla piattaforma è **consentito unicamente al Referente dei pagamenti (REF-P)**, che è l’unico soggetto responsabile della correttezza dei dati inseriti.
Il REF-P accede tramite autenticazione con sistema SPID e usando le credenziali personali (Fig. 1).
**ATTENZIONE** se l’utente è designato Referente dei pagamenti per più di un Comune, al momento dell’accesso la piattaforma presenta l’elenco dei Comuni in questione, tra cui l'utente può scegliere quello per cui intende operare (Fig. 5)

![01_entra_con_spid](/assets/img/handbook/01_entra_con_spid.png 'Entra con Spid')
FIG. 1 – HOME PAGE-ENTRA CON SPID

Cliccando sul pulsante blu “Entra con SPID”, si visualizza la lista dei Provider di Identità Digitale, tra cui è possibile selezionare il proprio gestore (Fig. 2).

 ![02_provider_spid](/assets/img/handbook/02_provider_spid.png 'Selezione del provide Spid')
FIG 2 – SELEZIONE DEL PROVIDER DI IDENTITÀ DIGITALE


Si apre così il form di login in cui inserire le credenziali (Fig. 3).

![03_credenziali_spid](/assets/img/handbook/03_credenziali_spid.png 'Login Spid')
FIG. 3 – LOGIN SPID

Al primo accesso, il portale propone l’Informativa Privacy e il documento relativo a Termini e Condizioni d’uso del servizio, per i quali è necessario dare conferma di lettura attraverso l’apposito pulsantino a scorrimento (Fig. 4).

 ![04_privacy](/assets/img/handbook/04_privacy.png 'Privacy e Termini e Condizioni d'uso)
FIG. 4 – PRIVACY E TERMINI E CONDIZIONI D’USO

![05_seleziona_comune](/assets/img/handbook/05_seleziona_comune.png 'Selezione del Comune')
FIG. 5 – SELEZIONE DEL COMUNE SU CUI OPERARE, IN CASO DI REFERENTE DEI PAGAMENTI UNICO PER PIÙ COMUNI

# 4. Configurazione del tributo
Per iniziare ad utilizzare il portale, è necessario configurare il tributo. Al primo accesso, il sito propone l’avvio della procedura di configurazione (Fig. 6)

![06_configura_tributo](/assets/img/handbook/06_configura_tributo.png 'Configura il tributo')
FIG 6 – CONFIGURA IL TRIBUTO

Dopo aver cliccato sul pulsante “**Configura tributo**”, si accede al percorso guidato di configurazione (Fig. 7), articolato in tre passaggi:
1.	Imposta gli Enti
2.	Definisci le rate 
3.	Verifica i dati

![07_wizard_configura_tributo](/assets/img/handbook/n07_wizard_configura_tributo.png 'Percorso guidato di configurazione del tributo')
FIG. 7 – PERCORSO GUIDATO DI CONFIGURAZIONE TRIBUTO

## 4.1 Imposta gli Enti

In questa fase, occorre inserire i dati relativi all’Ente Creditore primario ovvero il Comune e all’Ente Creditore secondario, cioè la Provincia o Città Metropolitana (Fig. 8).

### Dati dell’Ente Creditore primario
Il campo relativo all’Ente primario risulta prevalorizzato, mentre occorre selezionare l’IBAN da associare al versamento.

### Dati dell’Ente Creditore secondario
L’Ente Creditore secondario è la Provincia o Città Metropolitana cui destinare la quota TEFA. Occorre dunque:
1.	Inserire il nome della Provincia/Città Metropolitana (selezionandolo dall’elenco a discesa)
2.	Selezionare l’Iban cui destinare il versamento, selezionandolo dall’elenco
3.	Definire la percentuale TEFA rispetto al totale del tributo 

 ![08_imposta_enti](/assets/img/handbook/08_imposta_enti.png 'Impostazione degli Enti')
FIG. 8 - IMPOSTAZIONE DEGLI ENTI

## 4.2 Definisci le rate
Dopo aver inserito gli enti destinatari del tributo, la procedura guida l’utente nella definizione delle rate.
Le opzioni possibili per il pagamento sono due (Fig. 9):

**a.	Pagamento in unica soluzione**
Questa opzione deve essere consentita al cittadino, pertanto non può essere disabilitata.
Occorre solo inserire nell’apposito campo una data per la scadenza del pagamento. 

**b.	Pagamento a rate**
L’Ente può decidere di consentire anche il pagamento a rate.  Questa opzione è attiva di default e può essere disabilitata attraverso l’apposito pulsante.

![09_opzioni_tributo](/assets/img/handbook/09_opzioni_tributo.png 'Opzioni di pagamento')
FIG. 9 – OPZIONI DI PAGAMENTO

Il form è già configurato per la distribuzione del pagamento su due rate; tuttavia possono essere aggiunte fino ad un massimo di cinque rate, attraverso il pulsante in basso “**Aggiungi rata**” (Fig. 10).

![10_aggiungi_rata](/assets/img/handbook/10_aggiungi_rata.png 'Aggiungi rata')
FIG. 10 – AGGIUNGI RATA

In caso di errore le ulteriori rate eventualmente aggiunte possono essere eliminate cliccando sulla corrispondente icona a forma di cestino (Fig. 11).

![11_elimina_rata](/assets/img/handbook/11_elimina_rata.png 'Elimina rata')
FIG. 11 – ELIMINA RATA

Per ogni rata occorre indicare:
-	la scadenza
-	la % della quota TARI sul totale dell’importo TARI
-	la % della quota TEFA sul totale dell’importo TEFA

Nella parte destra, ci sono due colonne dedicate rispettivamente all’importo TARI e all’importo TEFA. In ogni colonna, viene mostrata la distribuzione del relativo importo tra le rate

**ATTENZIONE: la somma delle % in colonna deve essere 100%**, cioè l’importo per TARI e per TEFA deve essere interamente distribuito tra le rate.
In cima ad ogni colonna, il contatore indica la percentuale di quota che deve ancora inserita. Il simbolo verde con il segno di spunta indica che i valori inseriti sono coerenti (Fig. 12)

![12_indicatore_percentuale](/assets/img/handbook/12_indicatore_percentuale.png 'Indicatori di completamento della percentuale')
FIG. 12 – INDICATORI DI COMPLETAMENTO DELLA PERCENTUALE

È anche possibile prevedere più rate per TARI e un’unica rata per TEFA, impostando a 0% il valore della percentuale di quota TEFA per le altre rate.
Vediamo alcuni esempi di configurazioni possibili (Fig. 13-15):

Es. 1
![13_rate1](/assets/img/handbook/13_rate1.png 'Configurazione delle rate - Esempio 1')
FIG. 13 – ESEMPIO DI CONFIGURAZIONE DELLE RATE

Es. 2
![13_rate2](/assets/img/handbook/13_rate2.png 'Configurazione delle rate - Esempio 2')
FIG. 14 – ESEMPIO DI CONFIGURAZIONE DELLE RATE

Es. 3
![13_rate3](/assets/img/handbook/13_rate3.png 'Configurazione delle rate - Esempio 3')
FIG. 15 – ESEMPIO DI CONFIGURAZIONE DELLE RATE


## 4.3 Verifica i dati
Quando si è sicuri che la configurazione inserita è corretta, si può procedere con la conferma attraverso il tasto “**Continua**” e poi “**Conferma**” (Fig. 16)
**ATTENZIONE: Una volta inserita la configurazione del tributo, non è più possibile modificarla**

![16_conferma_tributo](/assets/img/handbook/16_conferma_tributo.png 'Conferma la configurazione del tributo')
FIG. 16 – CONFERMA LA CONFIGURAZIONE DEL TRIBUTO

# 5. Caricamento degli avvisi
Al termine della procedura di configurazione del tributo, il portale invita al caricamento degli avvisi, per i quali è disponibile un template di esempio (Fig. 17), che è possibile scaricare cliccando con il tasto destro sul link e scegliendo l’apposita opzione.

![17_scarica_template](/assets/img/handbook/17_scarica_template.png 'Scarica il template')
FIG. 17 – SCARICA TEMPLATE

Il file può essere aperto con Excel, o qualsiasi strumento compatibile e adatto alla modifica dei file in formato .csv, e in questo modo viene visualizzato con i vari campi in colonna (Fig. 19)
Tuttavia può anche essere aperto con un semplice editor di testo; in questo caso, i campi vengono visualizzati in successione, separati da “;” (Fig. 20).

![18_csv_excel](/assets/img/handbook/18_csv_excel.png 'File csv - visualizzazione con Excel')
FIG. 18 -  FILE .CSV (VISUALIZZAZIONE EXCEL)

![19_csv_testo](/assets/img/handbook/19_csv_testo.png 'File csv - visualizzazione con editor di testo')
FIG. 19 -  FILE .CSV (VISUALIZZAZIONE EDITOR DI TESTO)


I campi richiesti sono:


| Nome Campo |*Note per la compilazione*  |
|--|--|
|  Codice Fiscale/P.IVA | |
| Tipo Pagatore |*F = Persona Fisica, G = Persona    Guridica*  |
|Nome||
|Cognome|  |
|Indirizzo||
|Civico| |
|Località||
|Provincia|  |
|CAP||
|Nazione| |
|Email|  |
|Telefono||
|ID Tenant|*Opzionale: è un campo a disposizione dell’Ente, che può inserire un suo identificativo interno sulla pendenza. Questo dato sarà restituito in output al caricamento e permetterà all’Ente di associare il Codice Avviso alla pendenza nel suo gestionale* |
|Importo|*Espresso in centesimi di euro*|
|Causale| |

**ATTENZIONE:** 
-	**Non cancellare la prima riga**, poiché contiene le intestazioni dei campi
-	Tutti i campi del .csv sono **obbligatori, eccetto l’ID Tenant**. Se non si intende valorizzare il campo, il csv deve comunque prevedere il campo vuoto, quindi – se aperto con editor di testo – deve riportare il segno di separazione (“;”) dopo quello del campo precedente
-	L’importo deve essere espresso in **centesimi di euro** (es: € 99,25 viene indicato con 9925)
-	Per ogni caricamento è previsto un **limite massimo di 200 righe**

Dopo aver inserito tutti i record necessari, i**l file deve essere salvato in formato .csv** e poi caricato sul portale, trascinandolo all’interno del riquadro o selezionandolo tra i documenti archiviati nel dispositivo.
Quando il caricamento viene eseguito correttamente e la procedura va a buon fine, il sistema visualizza il riepilogo di tutti i caricamenti fatti, indicando per ciascuno di essi una serie di informazioni.

## 5.1 Errori nel .csv

In caso di errori, la procedura di caricamento indicherà esattamente la riga e il campo da correggere; nel conteggio delle righe, **non è inclusa la prima riga** contenente l’elenco dei dati da inserire, quindi se ad es. l’errore è indicato nella seconda riga, significa che occorre verificare il secondo record inserito, ovvero la terza riga del documento.

![20_errore_csv](/assets/img/handbook/20_errore_csv.png 'Errore nel csv')
FIG. 20 -  MESSAGGIO DI ERRORE NEL .CSV CARICATO

Se il file caricato contiene una posizione debitoria già inserita nel portale e quindi risultano presenti due posizioni debitorie associate allo stesso Codice Fiscale e con lo stesso importo (anche se contenute in file con nomi diversi), compare un simbolo di warning accanto al file caricato. 
Ciò non ne impedisce la successiva pubblicazione per il pagamento (v. § 6.4 Operazioni sulle posizioni debitorie), ma verrà chiesta una ulteriore conferma.
Quando il caricamento viene eseguito correttamente e la procedura va a buon fine, il sistema visualizza il riepilogo di tutti i caricamenti fatti, indicando per ciascuno di essi una serie di informazioni.

## 5.2. Lista dei caricamenti

È possibile consultare in qualunque momento la lista dei caricamenti effettuati in precedenza selezionando la voce di menù “Carica avvisi” e poi il pulsante “Stato caricamenti” disponibile a destra (Fig. 22).

![21_stato_caricamenti](/assets/img/handbook/21_stato_caricamenti.png 'Stato dei caricamenti')
FIG. 21 -  STATO CARICAMENTI

La lista presenta per ciascun caricamento un simbolo grafico ad inizio riga che ne indica l’esito (fallito oppure riuscito).

![22_lista_caricamenti](/assets/img/handbook/22_lista_caricamenti.png 'Lista dei caricamenti')
FIG. 22 -  LISTA DEI CARICAMENTI

 - Inoltre, per i caricamenti riusciti viene visualizzato il numero di    record contenuto nel file   
 - viene visualizzato il numero di record effettivamente recepiti dal portale
 - è possibile recuperare il relativo file .csv attraverso il pulsante “Dettagli”

# 6. Monitoraggio e gestione delle posizioni debitorie

Le posizioni debitorie caricate sono sempre visibili in Home Page.
La pagina presenta l’elenco delle posizioni inserite in ordine cronologico, indicando per ciascuna di esse il Codice Fiscale/Partita Iva, il Nome e Cognome o Ragione sociale, la Data di inserimento e lo Stato (Fig. 24).

![23_lista_posizioni](/assets/img/handbook/23_lista_posizioni.png 'Lista delle posizioni debitorie')
FIG. 23 -  LISTA DELLE POSIZIONI DEBITORIE

## 6.1. Ricerca delle posizioni debitorie

In cima alla lista, a destra, sono disponibili i filtri per la ricerca (Fig. 25): 

 - pulsante per filtro sulla Data di inserimento della posizione debitoria
 - pulsante per filtro sullo Stato
 - Campo testo per la ricerca del Codice Fiscale o del Codice Avviso (la ricerca funziona anche su stringhe di testo incomplete; in questo caso restituirà tutti i valori che contengono la stringa cercata)

I filtri di ricerca sono combinabili tra loro, quindi è possibile cercare una posizione debitoria inserita in un certo intervallo temporale, in un particolare stato e con un certo Codice Fiscale o Codice Avviso

![24_ricerca_posizioni](/assets/img/handbook/24_ricerca_posizioni.png 'Ricerca delle posizioni debitorie')
FIG. 24 -  RICERCA DELLE POSIZIONI DEBITORIE

## 6.2. Stati delle posizioni debitorie

 - **Bozza**: è lo stato iniziale della posizione dopo il caricamento del .csv.
 - **Pubblicato**: l’avviso è pagabile e non può essere modificato né eliminato   
 - **Pagato**: tutte le rate previste sono state pagate
 - **Pagato parziale**: non sono ancora state pagate una o più delle rate previste
 - **Rendicontato**: l’importo totale previsto dall'avviso è stato
   interamente accreditato dal Prestatore Servizi di Pagamento sul conto dell’Ente Creditore  
 - **Rendicontato parziale**: l’importo totale previsto
   dall'avviso è stato parzialmente accreditato dal Prestatore Servizi di Pagamento sul conto dell’Ente Creditore (se una o più delle rate non sono ancora state pagate)

## 6.3. Dettaglio della posizione debitoria

Il dettaglio è accessibile attraverso l’apposito simbolo posto a fine riga di ogni record (Fig. 26).

![25_accesso_posizioni](/assets/img/handbook/25_accesso_posizioni.png 'Accesso al dettaglio della posizione debitoria')
FIG. 25 -  ACCESSO AL DETTAGLIO DELLA POSIZIONE

Nel dettaglio si visualizzano le seguenti informazioni (Fig. 27):

 - Anagrafica del destinatario
 - Distribuzione dell’importo tra le rate
 - Codice Avviso di ciascuna rata Scadenza di ciascuna rata
 - Stato di ciascuna rata

![26_dettaglio_avviso_posizione](/assets/img/handbook/26_dettaglio_avviso_posizione.png 'Dettaglio dell'avviso)
FIG. 26 -  DETTAGLIO DELL’AVVISO

## 6.4. Operazioni sulle posizioni debitorie

È possibile agire sul singolo avviso di pagamento, oppure agire massivamente su uno o più avvisi, selezionandoli col segno di spunta. È anche disponibile la funzionalità “Seleziona tutte”, che si attiva selezionando almeno una voce. 

**Pubblicazione**
La pubblicazione rende l’avviso *pagabile* dal Cittadino. È possibile pubblicare con l’apposito pulsante all’interno del dettaglio dell’Avviso, oppure massivamente selezionando più avvisi e agendo sul pulsante “Pubblica” nella barra dei comandi.

**ATTENZIONE: dopo la pubblicazione, l’Avviso non può più essere modificato né cancellato.**

### Stampa
L’operazione di stampa genera il pdf dell’Avviso di pagamento, necessario per la successiva postalizzazione. La stampa è possibile solo per le posizioni in stato “Pubblicato”.

### Scarico del pacchetto per la postalizzazione
Per le posizioni in stato “Pubblicato”, è possibile scaricare il documento pdf dell’avviso che dovrà essere inviato al destinatario (c.d. Soggetto Debitore).
Se si intende scaricare il pdf del singolo avviso, si può selezionare l’icona di download posta a fine riga nella lista. Oppure si può agire con selezione massiva contemporaneamente su più avvisi e cliccare sul pulsante “Esporta” nella barra dei comandi.

In questo modo, viene scaricato un pacchetto .zip che include

 - i documenti pdf di tutti gli avvisi selezionati
 - l file di raccordo “indice.csv”, che contiene tutte le informazioni necessarie per la   postalizzazione. Il file è composta da una riga per ciascun pdf e in ogni riga associa il nome del file pdf al relativo destinatario e    indirizzo. Il formato del file di raccordo rispetta lo standard condiviso dai principali postalizzatori.


### Cancellazione
NB: La cancellazione è possibile solo per gli avvisi in stato Bozza, mentre dopo la pubblicazione non è più possibile eliminarli. 
Per eliminare un avviso in Bozza, occorre entrare nel dettaglio e selezionare la voce “Elimina avviso” in alto a destra.


# 7. Supporto

È possibile ricevere supporto in due modalità:

 - inviando una mail alla casella **supporto.taritefa@eng.it** 
 - **Su prenotazione**: è possibile prenotare una sessione di assistenza e approfondimento, da svolgersi alla data e ora prescelti.
 In questo caso, si può optare per
 **Appuntamento telefonico**
 **Appuntamento per videocall** (con possibilità di condividere lo schermo), attraverso una delle seguenti piattaforme: Skype, Google Meet (necessario possedere un Account Google), Microsoft Teams
Per richiedere l’appuntamento occorre utilizzare il pulsante “Serve aiuto?” disponibile nella barra del menù, in alto a destra.

**ATTENZIONE**: nel caso in cui si richiede supporto in merito ad una o più posizioni debitorie, è sempre necessario indicare il CF del debitore, unitamente a tutti i Codici Avviso delle posizioni in questione, al fine di poter identificare la problematica.




