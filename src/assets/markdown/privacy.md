<!-- Output copied to clipboard! -->

## **Portale Tari - Tefa**

## **INFORMATIVA SUL TRATTAMENTO DEI DATI PERSONALI**

### **ai sensi degli artt. 13-14 del Regolamento (UE) 2016/679**

**Titolare del trattamento dei dati (di seguito anche "Titolare")**

**PagoPA S.p.A.**

Indirizzo:<span style="text-decoration:underline;"> [Piazza Colonna 370 - 00187 Roma](https://goo.gl/maps/C6tdu8ZpiywyrD7m6) </span> (sede legale della società)

PEC: <span style="text-decoration:underline;">pagopa@pec.governo.it </span>

**Contatti del Responsabile della protezione dei dati o Data Protection Officer**

Per ogni domanda inerente il trattamento di dati personali si prega di scrivere utilizzando il [form](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8) dedicato alla gestione delle richieste degli interessati.

**Responsabili del trattamento**

Il servizio di assistenza sul Portale viene erogato da:

<span style="text-decoration:underline;">Engineering Ingegneria Informatica S.p.A. </span>

Indirizzo: <span style="text-decoration:underline;">Piazzale dell’Agricoltura, 24 – 00144 Roma</span>

e-mail: <span style="text-decoration:underline;">dpo.privacy@eng.it. </span>

L’infrastruttura viene erogata con il supporto tecnologico di:

<span style="text-decoration:underline;">Microsoft Ireland Operations, Ltd.</span>

Indirizzo: One Microsoft Place <span style="text-decoration:underline;">South</span> <span style="text-decoration:underline;">County Business Park Leopardstown Dublin 18, D18 P521, Ireland.</span>

Per ogni domanda relativa ai Responsabili del trattamento si prega di scrivere utilizzando il [form](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8) dedicato.

**Autorità di controllo**

**Garante per la protezione dei dati personali**

e-mail: <span style="text-decoration:underline;">garante@gpdp.it </span>

PEC: <span style="text-decoration:underline;">protocollo@pec.gpdp.it </span>

Sito web: [https://www.garanteprivacy.it](https://www.garanteprivacy.it/)

**Categorie di dati personali trattati**

I dati personali acquisiti dal Titolare durante la fruizione del presente Portale Tari - Tefa sono i seguenti:

1. i dati del Referente dei Pagamenti nominato dall'Ente Creditore, quali Cognome e Nome, Codice Fiscale e dati di navigazione;
2. la conferma del Codice Fiscale del Referente dei Pagamenti sulla base dei dati forniti in seguito all’accesso all’Infrastruttura con SPID;
3. i dati del cittadino, quali nome e cognome, codice fiscale ed indirizzo e posizione debitoria;
4. i dati del personale della PagoPA S.p.A. e del personale del Responsabile del trattamento, quali Cognome e Nome, indirizzo di Posta Elettronica, e i dati di navigazione.

**Finalità e base giuridica del trattamento**

I dati di cui ai punti 1 e 2 sono trattati al fine di identificare il Referente dei Pagamenti univocamente in sede di accesso all’Infrastruttura mentre i dati di cui al punto 4 sono trattati al fine di consentire la gestione dell’Infrastruttura. I dati di cui al punto 3 sono trattati al fine di gestire le richieste di assistenza.

In particolare, i dati di cui ai punti 1, 2 e 3 sono raccolti <span style="text-decoration:underline;">esclusivamente</span> per le seguenti finalità:

permettere al Referente dei Pagamenti di:

- inserire informazioni dei cittadini relative al tributo Tari - Tefa, quali il nome e cognome, codice fiscale, indirizzo e posizione debitoria;
- generare avvisi di pagamento pagoPA;
- rendere pagabili e postalizzare - per conto dell’Ente Creditore - gli avvisi di pagamento pagoPA;
- più in generale, gestire le richieste di pagamento del tributo Tari - Tefa;
- permettere ai Referenti dei Pagamenti dei Comuni aderenti all'iniziativa di inoltrare le richieste di assistenza mediante il Portale.

permettere a PagoPA S.p.A. di:

- permettere all'Amministratore del Portale di svolgere tutte le funzioni di amministrazione previste dal Portale Tari - Tefa.

Per necessità legate al funzionamento e alla manutenzione del Portale Tari - Tefa è raccolto il codice fiscale del Referente dei Pagamenti mediante log di accesso al Portale.

I dati personali dell'utente possono essere utilizzati dal Titolare in giudizio o nelle fasi propedeutiche alla sua eventuale instaurazione per la difesa da abusi perpetrati dall'utente.

L'utente è consapevole che il Titolare potrebbe dover comunicare i dati personali trattati, su richiesta delle pubbliche Autorità.

I dati sono raccolti anche per l’ulteriore finalità di permettere a PagoPA S.p.A., in quanto partner tecnologico dell'Ente Creditore, di comunicare i dati personali dei Referenti a soggetti pubblici o privati che ne facciano richiesta alla PagoPA S.p.A. per l'esecuzione di un compito di interesse pubblico o connesso all'esercizio di un pubblico potere o per adempiere a un obbligo legale o contrattuale (ad esempio per ogni eventuale attività che il Prestatore di servizi di pagamento debba svolgere per finalizzare l’operazione di pagamento in favore dell’Ente Creditore).

Le basi giuridiche per i trattamenti svolti in connessione con la fruizione del Portale Tari - Tefa sono l'esecuzione di un compito di interesse pubblico, previsto dalla legge, e l'adempimento di un obbligo legale.

Gli utenti possono ottenere chiarimenti sulla finalità della raccolta dei dati o su quali dati siano effettivamente acquisiti, contattando il Titolare.

**Modalità del trattamento**

I dati personali degli utenti sono trattati adottando adeguate misure di sicurezza volte ad impedire l’accesso, la divulgazione, la modifica o la distruzione non autorizzate dei dati personali. Tutti i dipendenti che hanno accesso ai dati personali sono debitamente designati quali soggetti autorizzati al trattamento e ciascuno di essi è incaricato di trattare unicamente i dati strettamente necessari allo svolgimento delle proprie mansioni lavorative. Il trattamento è effettuato prevalentemente mediante strumenti informatici, con modalità organizzative e logiche strettamente correlate alle finalità sopra indicate. Oltre al Titolare, in alcuni casi, possono avere accesso ai dati, a seguito di comunicazione da parte dello stesso, anche ulteriori soggetti coinvolti nella gestione e l’erogazione dei servizi offerti, nominati, ove necessario, quali responsabili del trattamento ai sensi dell’art. 28 del Regolamento (UE) 2016/679. Tali soggetti trattano i dati esclusivamente per attività funzionali o comunque strettamente connesse allo svolgimento dei servizi richiesti.

**Categorie di destinatari dei dati**

Il Titolare, nello svolgimento delle proprie attività e per erogare i propri servizi, potrebbe trasmettere i dati alle seguenti categorie di destinatari:

- Responsabile del Trattamento quale unico fornitore di servizi tecnici;
- altri soggetti pubblici o privati che ne facciano richiesta alla PagoPA S.p.A. per l'esecuzione di un compito di interesse pubblico o connesso all'esercizio di un pubblico potere o per adempiere a un obbligo legale o contrattuale.

I destinatari sono nominati, ove richiesto dalla normativa, Responsabili del trattamento da parte del Titolare.

I Responsabili, in base al contratto stipulato, sono tenuti a utilizzare i dati personali esclusivamente per le finalità indicate dal Titolare, a non conservarli oltre la durata indicata né a trasmetterli a terzi senza l'esplicita autorizzazione del Titolare.

**Luogo del trattamento dei dati**

I dati personali sono trattati presso la sede del Titolare e le sedi dei fornitori dei servizi telematici ovunque siano localizzate, sempre all'interno dell'Unione Europea. Il Titolare non intende trasferire i dati personali a Paesi terzi o a Organizzazioni internazionali.

**Tempi di conservazione dei dati**

I dati personali acquisiti tramite il presente Portale Tari Tefa sono conservati per il tempo necessario i) allo svolgimento del servizio richiesto; ii) per motivi di interesse pubblico; e iii) per l'adempimento degli obblighi legali connessi.

    Per maggiori informazioni è possibile scrivere tramite il presente [form](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8)<span style="text-decoration:underline;"> </span>di contatto.

**Diritti degli Utenti**

Gli Utenti, ai quali i dati personali si riferiscono, hanno il diritto di ottenere dal Titolare l'accesso ai propri dati personali, l'aggiornamento, l'integrazione, la rettifica o, laddove previsto da legge e nei limiti previsti, la cancellazione degli stessi, la limitazione del trattamento e il diritto di opporsi allo stesso, di chiedere la trasformazione dei dati in forma anonima o il blocco dei dati trattati in violazione di legge, compresi quelli di cui non è necessaria la conservazione in relazione agli scopi del trattamento.

Le richieste vanno rivolte al Titolare del trattamento; gli interessati possono, altresì, contattare il Responsabile della protezione dei dati per tutte le questioni inerenti il trattamento dei propri dati personali e l'esercizio dei propri diritti. è diritto degli Utenti proporre reclamo presso il Garante per la protezione dei dati personali.

Il Titolare garantisce che non è prevista alcuna forma di processo decisionale automatizzato che comporti effetti giuridici sull'utente.

    Tali richieste potranno essere indirizzate al Titolare, tramite il presente [form](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8) di contatto.


    **Diritti di reclamo**


    Gli Interessati che ritengano che il trattamento dei dati personali a loro riferiti, effettuato dal Titolare del trattamento, avvenga in violazione di quanto previsto dal Regolamento, hanno il diritto di proporre reclamo al Garante, come previsto dall’art. 77 del Regolamento stesso, o di adire le opportune sedi giudiziarie (art. 79 del Regolamento).

**Modifiche**

Il Titolare si riserva il diritto di apportare alla presente informativa, a propria esclusiva discrezione ed in qualunque momento, tutte le modifiche ritenute opportune o rese obbligatorie dalle norme di volta in volta vigenti, dandone adeguata pubblicità agli Interessati. Si prega dunque di consultare spesso questa pagina, prendendo a riferimento la data di ultima modifica indicata in fondo alla stessa. In caso di mancata accettazione delle modifiche effettuate, l’Interessato è invitato a cessare l’utilizzo del Portale e a chiedere al Titolare la rimozione dei propri dati personali; salvo quanto diversamente specificato, la precedente versione dell’informativa continuerà ad applicarsi ai dati personali raccolti sino a quel momento.

    **Data di ultimo aggiornamento:** 7.07.2021

**Cookie policy**

Il presente Avviso Cookie è parte della nostra Informativa sulla privacy. Per ulteriori informazioni su di noi, e su come proteggiamo informazioni degli utenti, si prega di consultare la nostra Informativa sulla privacy.

I cookies sono piccoli file di testo che i siti visitati inviano al terminale dell'Utente, dove vengono memorizzati, per poi essere ritrasmessi agli stessi siti alla visita successiva. I cookie possono essere di sessione, qualora siano conservati sul tuo dispositivo solo per il periodo di attività del browser, o persistenti, qualora siano conservati per un periodo di tempo più lungo.

Il Portale utilizza:

- cookie tecnici/funzionali, necessari per la navigazione in quanto permettono un utilizzo corretto del Portale Tari - Tefa e la sua piena funzionalità. Tali cookie sono strettamente necessari al funzionamento del Portale Tari - Tefa e la loro disattivazione potrebbe pregiudicarne l'esperienza e il buon esito della navigazione.
- cookie di statistica di prima parte e/o cookie di statistica di terza parte che sono utilizzati per raccogliere informazioni su come gli utenti visitano il Portale Tari - Tefa e comunque, in ragione delle misure tecniche e contrattuali poste in essere, non richiedono un cookie banner, il blocco preventivo dei cookie prima del consenso e il salvataggio dei consensi.

#### Per l'installazione dei suddetti cookie non è richiesto il preventivo consenso degli utenti, mentre resta fermo l'obbligo di dare l'informativa ai sensi dell'art. 13 del Regolamento e dell'art. 122 del D. Lgs. 196/2003 e ss.mm.ii. (Codice Privacy).

L'utente può scegliere di disabilitare i cookies intervenendo sulle impostazioni del proprio browser di navigazione secondo le istruzioni rese disponibili dai relativi fornitori ai link di seguito indicati.

- [Chrome](https://support.google.com/chrome/answer/95647?co=GENIE.Platform%3DDesktop)
- [Firefox](https://support.mozilla.org/it/kb/protezione-antitracciamento-avanzata-firefox-desktop)
- [Safari](https://support.apple.com/it-it/guide/safari/sfri11471/mac)
- [Internet Explorer](https://support.microsoft.com/it-it/help/17442/windows-internet-explorer-delete-manage-cookies)
- [Edge](https://support.microsoft.com/it-it/help/4027947/windows-delete-cookies)
- [Opera](https://help.opera.com/en/latest/web-preferences/#cookies)

  **Data di ultimo aggiornamento:** 7.07.2021

  I tuoi feedback sono importanti per migliorare il Portale, anche sulle questioni privacy! Se qualcosa che riguarda la tua privacy non ti convince, non ti è chiaro o ritieni che dovremmo agire diversamente, scrivici utilizzando il [form ](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8)dedicato alla gestione delle richieste degli interessati.

**Termini e condizioni d’uso**

Data ultimo aggiornamento: 7 luglio 2021

**I presenti termini regolano il rapporto tra gli utenti del presente portale e PagoPA S.p.A.: stabiliscono i tuoi diritti e obblighi nell’utilizzo del portale e dei suoi servizi.**

**Leggili attentamente: utilizzando il portale, li accetti integralmente e ti impegni a rispettarli!**

1. **Descrizione del servizio**

Il presente portale (“portale TARI/TEFA” o semplicemente “Portale”) è nella gestione della società PagoPA S.p.A., società per azioni con socio unico, con capitale sociale di euro 1,000,000 interamente versato, e sede legale in Roma, Piazza Colonna 370, CAP 00187, con n. di iscrizione a Registro Imprese di Roma, CF e P.IVA 15376371009.

La nostra società è stata istituita per legge al fine di provvedere alla diffusione dei pagamenti digitali con particolare attenzione alla pubbliche amministrazioni.

In particolare, tra i suoi compiti istituzionali la nostra società è competente alla gestione della Piattaforma pagoPA, per i pagamenti nei confronti delle pubbliche amministrazioni e degli altri soggetti di interesse pubblico.

Il Portale è disponibile al seguente indirizzo:

[https://hubpa-p-cdnendpoint-frontend.azureedge.net/#/login](https://hubpa-p-cdnendpoint-frontend.azureedge.net/#/login)

Con il portale TARI/TEFA, nella tua qualità di Referente nominato dall’Ente Creditore, ti è consentito:

- inserire informazioni dei cittadini relative al tributo Tari - Tefa, quali il nome e cognome, codice fiscale ed indirizzo;
- generare avvisi di pagamento pagoPA;
- rendere pagabili e postalizzare - per conto dell’Ente Creditore - gli avvisi di pagamento pagoPA;
- più in generale, gestire le richieste di pagamento del tributo Tari - Tefa, ivi compreso l’utilizzo del nostro servizio di assistenza.

2. **Costi**

L’utilizzo del Portale per gestire i pagamenti Tari - Tefa non prevede alcun corrispettivo per la nostra società.

Per utilizzare il servizio è necessaria una connessione dati. Possono essere applicati costi aggiuntivi in funzione del piano dati del Tuo operatore, nonché di ulteriori costi (comprese le eventuali imposte applicabili) associati all’utilizzo della connessione dati.

3. **Assistenza tecnica all’utente e debug**

Facciamo del nostro meglio per assicurarti un’esperienza adatta alle tue esigenze.

Se hai bisogno di assistenza tecnica sul Portale, puoi contattarci scrivendo a [supporto.taritefa@eng.it](mailto:supporto.taritefa@eng.it)<span style="text-decoration:underline;">. </span>

4. **Responsabilità e obblighi dell’utente**
1. Uso conforme e obblighi dell’Utente.

Utilizzando il portale TARI/TEFA e le sue funzionalità, l’utente accetta i presenti ToS e si impegna a rispettarli in ogni momento. L’utente può utilizzare il Portale e le sue funzionalità esclusivamente per gli scopi autorizzati dai presenti ToS e in conformità alla legge applicabile.

L’utente si impegna, in particolare, a non utilizzare, direttamente o indirettamente, il Portale e le sue funzionalità:

1. in violazione dei diritti della società o di terzi;
2. per finalità o scopi commerciali;
3. in modo illecito, diffamatorio, osceno, volgare, intimidatorio, offensivo nei confronti della società o di terzi;
4. sfruttando l’identità di un’altra persona o implicando l’utilizzo non personale delle funzionalità del Portale, salvo quando eventualmente ed espressamente previsto dai presenti ToS;
5. per trasmettere comunicazioni illecite o non autorizzate, quali messaggi massivi, spam o messaggi automatici;
6. per comunicare dati o informazioni false, ingannevoli o illecite;
7. per trasmettere virus, malware o altri codici dannosi per qualsivoglia dispositivo o sistema.
8. Misure a disposizione della nostra società

Ogni attività effettuate sul Portale dal Referente, è eseguita in nome e per conto dell’Ente Creditore di riferimento con ogni conseguenza ai fini di legge anche in merito a eventuali responsabilità per eventuali perdite o danni subiti dalla società o da terzi in caso di violazioni di questi ToS, nonché dell’utilizzo improprio o illecito del Portale.

La nostra società può adottare autonomamente tutte le misure necessarie, inclusa la sospensione o l’interruzione del Portale, dell’utilizzo delle funzionalità del Portale da parte dell’utente, qualora l’utente ne faccia un utilizzo illecito o altrimenti vietato, oppure commetta una violazione sostanziale o reiterata dei ToS.

**5. Esclusioni e limitazione di responsabilità di PagoPA S.p.A.**

L’utente è il solo responsabile dei dati inseriti per la generazione e gestione dell'avviso di pagamento pagoPA. Ogni errore in tale processo può determinare la generazione di un avviso diverso da quello di interesse dell’utente. Proprio per tale ragione il Portale, dopo la configurazione del tributo TARI/TEFA ed il processamento dei dati per la generazione degli avvisi di pagamento pagoPA espone all'utente maggiori dettagli affinché l'utente possa essere pienamente consapevole di quale avvisi sta per finalizzare e conseguentemente rendere pagabile e postalizzabile.

In considerazione di quanto precisato, PagoPA S.p.A. è responsabile unicamente delle funzionalità del Portale, con le precisazioni e le limitazioni che seguono.

Nella misura consentita dalla legge applicabile, la responsabilità complessiva della nostra società in relazione ai presenti ToS e al Portale nei confronti dell’utente è limitata ai danni e alle perdite che siano diretta conseguenza della violazione da parte di PagoPA S.p.A. dei presenti ToS.

**6. Modifiche ai ToS**

Siamo sempre al lavoro per offrirTi nuove funzionalità e per migliorare il Portale. Per questo, i presenti ToS potrebbero cambiare nel tempo, e in tal caso ti chiediamo di monitorare i presenti ToS ogni volta in cui accedi al Portale.

Ricorda che se continui a utilizzare le funzionalità del Portale, accetti le modifiche ai presenti ToS.

Se non intendi accettare le modifiche, come unico rimedio potrai in qualsiasi momento, per qualsiasi motivo, senza alcun preavviso e senza alcun costo o onere, cessare l’utilizzo del Portale.

**7. Foro competente e legge applicabile**

I presenti ToS sono regolati dalla legge italiana. Ogni controversia che dovesse insorgere tra l’utente e/o l’Ente Creditore di riferimento e la nostra società in relazione ai presenti ToS e/o al Portale sarà di competenza del giudice del luogo di residenza o domicilio dell’utente, se qualificato come consumatore ai sensi del D.lgs. 206/2005.

Ai sensi degli articoli 1341 e 1342 del codice civile, proseguendo l’Utente dichiara espressamente di aver letto, compreso e accettato i seguenti articoli dei presenti termini e condizioni d’uso: **(4)** Responsabilità e obblighi dell’Utente; **(5)** Esclusioni e limitazione di responsabilità di PagoPA S.p.A.; **(6)** Modifiche ai ToS.
